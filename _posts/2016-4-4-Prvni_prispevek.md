---
layout: post
featured: images/pic02.jpg
title: Jaké jsou základní principy informační architektury?
---

8 základních principů Informační architektury podle Dana Browna.

Tato prezentace vysvětluje základních 8 principů fungování informační architektury a je ilustrovaná obrázky (jak už to v prezentacích bývá).

1. Obsah jako objekty - v prezentaci je příklad s nutričními údaji fazolí, nebo s receptem na vaření - jednoduše obsah bereme jako objekt, můžeme si sním hrát a přesouvat ho z jednoho místa na druhé (jako kostičku, tady ale na webové stránce), ale pořád ho necháváme pohromadě (objekt nemůžeme rozdělit).

2. Paradox volby -  kde více je méně, dáváme uživateli vybrat si z různých věcí (například přístupů, jak se dostat k webové stránce, produkty na eshopu, možnost filtrovat podle barvy a dalších věcí) - je to vlastně přizpůsobení více uživatelům, protože každý má mírně odlišné potřeby a postupy hledání.

3. Postupné odhalování - pomáhá udržet pozornost uživatele, který si prohlíží web, postupně klikáním odhaluje obsah a je zvědavý co bude dál  (typicky seriály - napínavý konec epizody, takže se musíme podívat na další).

4. Exempláře, příklady, vzory - typicky obrázek pro lepší ilustrování textu - obálka knihy, obrázek k filmu, ikony v menu atd., jednoduše slouží k lepší ilustraci a představení, co se pod daným odkazem asi skrývá.

5. Více vstupů - pro IA to znamená, že se na web nemusíte dostat jen pomocí zadání odkazu na homepage, ale můžete se dostat na jeden článek a z něj se proklikávat různými cestami k dalšímu obsahu (pod článkem vám například je nabízeno, co dalšího si můžete prohlídnout, nebo poslední novinky...).

6. Růst - růst webového obsahu, tady nevím, co by tím jiného mohlo být myšleno, prostě obsah se stále rozrůstá, více novinek, více článku - nekonečné množství obsahu.

7. Několik klasifikačních schémat - popsala bych to podobně jako filtrování , můžeme si vybrat zobrazování podle více tříd - novinky, to co teprve vyjde, věci za minulý rok apod.

8. Navigace podle funkce - navigace podle toho kde se zrovna nacházíme , navigace v článcích, hlavní navigace, navigace v archivu...

Na závěr je zde otázka *Co je to teorie IA?*, na kterou autor odpovídá třemi slovy, a to: dohoda, výklad a internalizace.

[Zdroj](http://www.slideshare.net/brownorama/eight-principles-of-information-architecture).
