---
layout: post
featured: images/pic02.jpg
title: Jaké jsou základní principy informační architektury?
---
Historie IA
-------------

Termín informační architektura použil poprvé v roce 1975 americký architekt a grafik Richard Saul Wurman, který pojmenoval článek Beyond Graphics: The architecture of information. O rok později Wurman vystupuje na konferenci American Institute of Architecture a spojuje termíny informační a architektura v jeden celek. Sám se pak označil jako informační architekt. V rozhovoru s Dirkem Knemeyerem v roce 2004 Wurman pronesl: 

>„Myslím si, že exploze dat potřebuje architekturu, potřebuje řadu systémů, potřebuje systematický design a řadu výkonnostních kritérií k měření.“ 

Tím se snažil Wurman nastartovat termín informační architektura a doufal, že se uchytí. Bohužel jeho vize nebyla povšimnuta, zřejmě z toho důvodu, že využitelnost informační architektury byla úzká a komunikační technologie, jako například internet nebo různé informační systémy, ještě neexistovaly. Tento termín se znovu objevuje až za dalších více jak 20 let, kdy se ujal.

Pojem informační architektura jako vědní disciplína se objevuje v roce 2000 na konferenci American Society for Information Science and Technology v Bostonu, kde se vědci zamýšleli nad jejím vymezením a směřováním. Právě v roce 2000 na Summitu ve své prezentaci definoval informační architekturu Louise Rosenfeld takto: 

>„Informační architektura zahrnuje návrh organizace, označování, navigaci a vyhledávací systémy, které pomůžou lidem najít a spravovat informace úspěšněji.”

[Zdroj](https://cs.wikipedia.org/wiki/Informa%C4%8Dn%C3%AD_architektura)

Další zdroje 
[Zdroj 1 - Ikaros](http://ikaros.cz/informacna-architektura)
[Zdroj 2](http://www.informacni-architektura.wz.cz/)
